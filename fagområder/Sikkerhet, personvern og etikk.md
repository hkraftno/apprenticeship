# Sikkerhet, personvern og etikk

- planlegge, utvikle og dokumentere løsninger med innebygd personvern og sikkerhet
- gjøre rede for hvilke krav og forventninger som stilles til et likeverdig og inkluderende yrkesfellesskap, og reflektere over hvilke plikter og rettigheter arbeidsgiver og arbeidstaker har i lærebedriften
- behandle bedriftsinterne opplysninger på en sikker og etisk forsvarlig måte
- gjøre rede for og anvende gjeldende regelverk for personvern, opphavsrett og informasjonssikkerhet i eget arbeid
- håndtere påloggingsopplysninger på en sikker og forsvarlig måte

### Sikkerhet og personvern

Kjerneelementet sikkerhet og personvern handler om å utvikle løsninger der informasjonssikkerhet og prinsipper for personvern er designet inn i løsningene fra bunnen av. Videre handler det om å vurdere informasjonssikkerhet og personvern i eksisterende løsninger. Kjerneelementet handler også om plikter og ansvar knyttet til å behandle personopplysninger.
