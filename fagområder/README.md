# Arbeid knyttet til konkrete kompetansemål

Fra læreplanen har vi noen overordnede kompetansemål, disse målene er her sortert ned i fagkretser. 

## Etikk, lovverk og yrkesutøvelse
Kjerneelementet etikk, lovverk og yrkesutøvelse handler om kunnskap om etikk og lovverk som grunnlag for å gjøre reflekterte valg når man utvikler og tilpasser løsninger. Videre handler det om forståelse for hvordan regelverk, lisensiering og kostnader påvirker utviklingen av løsninger. Kjerneelementet handler også om selvstendighet, relasjonsbygging og samhandling i yrkesutøvelsen.
### Tilknyttede kompetansemål
- planlegge, utvikle og dokumentere løsninger med innebygd personvern og sikkerhet
- utvikle og bruke dokumentasjon og veiledninger
- håndtere påloggingsopplysninger på en sikker og forsvarlig måte
- utvikle og tilpasse brukergrensesnitt som ivaretar krav til universell utforming
- beskrive konsekvenser av teknisk gjeld i løsninger
- beskrive hvilke krav som ulike løsninger stiller til infrastruktur, og hvilke muligheter og begrensninger som følger av infrastrukturen
- gjøre rede for og anvende gjeldende regelverk for personvern, opphavsrett og informasjonssikkerhet i eget arbeid
- bruke utviklingsstrategier og samarbeide med andre utviklere
- behandle bedriftsinterne opplysninger på en sikker og etisk forsvarlig måte
- utforske konseptene maskinlæring og kunstig intelligens
- reflektere over og beskrive hvordan teknologi kan misbrukes og påvirke samfunnet negativt
- gjøre rede for hvilke krav og forventninger som stilles til et likeverdig og inkluderende yrkesfellesskap, og reflektere over hvilke plikter og rettigheter arbeidsgiver og arbeidstaker har i lærebedriften
## Kodeferdigheter og metode
Kjerneelementet kodeferdigheter og metode handler om programmeringsferdigheter og algoritmeforståelse. Videre handler det om å bruke ulike datakilder og datamodeller og å visualisere og analysere data. Kjerneelementet handler også om å forstå bransjerelevante kodespråk, metoder og utviklingsstrategier.
### Tilknyttede kompetansemål
- planlegge, utvikle, sette opp og dokumentere systemer for datainnsamling, analyse og visualisering
- velge og bruke relevante rammeverk og moduler til utvikling
- beskrive konsekvenser av teknisk gjeld i løsninger
- bruke utviklingsstrategier og samarbeide med andre utviklere
- feilsøke kode og rette feil i algoritmer og kode
- utforske prosesser knyttet til testing og feilsøking i utvikling av løsninger
- utforske konseptene maskinlæring og kunstig intelligens
- utforske og vurdere eksisterende og nye teknologier og bransjerelevante kodespråk
## Sikkerhet og personvern
Kjerneelementet sikkerhet og personvern handler om å utvikle løsninger der informasjonssikkerhet og prinsipper for personvern er designet inn i løsningene fra bunnen av. Videre handler det om å vurdere informasjonssikkerhet og personvern i eksisterende løsninger. Kjerneelementet handler også om plikter og ansvar knyttet til å behandle personopplysninger.
### Tilknyttede kompetansemål
- planlegge, utvikle og dokumentere løsninger med innebygd personvern og sikkerhet
- håndtere påloggingsopplysninger på en sikker og forsvarlig måte
- velge og bruke relevante rammeverk og moduler til utvikling
- beskrive hvilke krav som ulike løsninger stiller til infrastruktur, og hvilke muligheter og begrensninger som følger av infrastrukturen
- gjøre rede for og anvende gjeldende regelverk for personvern, opphavsrett og informasjonssikkerhet i eget arbeid
- utforske prosesser knyttet til testing og feilsøking i utvikling av løsninger
- behandle bedriftsinterne opplysninger på en sikker og etisk forsvarlig måte

## Infrastruktur og arkitektur
Kjerneelementet infrastruktur og arkitektur handler om å forstå hvordan ulike løsninger stiller krav til infrastrukturen de kjøres på. Videre handler det om å forstå hvordan ulike systemer spiller sammen og knyttes sammen gjennom integrasjoner. Kjerneelementet handler også om hvordan teknisk gjeld, nyvinninger, ressursbruk og effektivisering påvirker løsningene som utvikles.
### Tilknyttede kompetansemål
- planlegge, utvikle og dokumentere løsninger som er energieffektive og bærekraftige
- planlegge, utvikle, sette opp og dokumentere systemer for datainnsamling, analyse og visualisering
- planlegge, utvikle, sette opp og dokumentere integrasjoner mellom ulike systemer og databaser
- beskrive konsekvenser av teknisk gjeld i løsninger
- beskrive hvilke krav som ulike løsninger stiller til infrastruktur, og hvilke muligheter og begrensninger som følger av infrastrukturen
- utforske prosesser knyttet til testing og feilsøking i utvikling av løsninger

## Design, interaksjon og brukerdialog  
Kjerneelementet design, interaksjon og brukerdialog handler om å utvikle løsninger som er universelt utformet, intuitive for brukerne og tilpasset brukernes behov. Videre handler det om å kommunisere med fagpersoner og å lære opp og støtte brukere. Kjerneelementet handler også om å forstå viktigheten av god dokumentasjon og gode rutiner knyttet til endringshåndtering.
### Tilknyttede kompetansemål
- videreutvikle en løsning for å ivareta brukernes behov
- utvikle og bruke dokumentasjon og veiledninger
- veilede brukere i ulike oppgaver
- utvikle og tilpasse brukergrensesnitt som ivaretar krav til universell utforming
- bruke utviklingsstrategier og samarbeide med andre utviklere
- utforske prosesser knyttet til testing og feilsøking i utvikling av løsninger

